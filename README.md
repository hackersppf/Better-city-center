# Better-city-center
Σχεδιάζοντας μια καλύτερη πόλη χωρίς αυτοκίνητα

**Μπορείτε να δείτε αναλυτικά την πρόταση μας στην ιστοσελίδα: https://ppf.edu.gr/hackers/archives/1485**

# Έρευνα
Η κλιματική αλλαγή μας απασχόλησε ως θέμα από τις πρώτες μας συναντήσεις.[ Εδώ μπορείτε να δείτε τον εννοιολογικό χάρτη που κατασκευάσαμε και τις συζητήσεις μας.](https://ppf.edu.gr/hackers/archives/1262 " Εδώ μπορείτε να δείτε τον εννοιολογικό χάρτη που κατασκευάσαμε και τις συζητήσεις μας.") Η ανάγκη για δράσεις που θα μειώσουν τις εκπομπές αερίων του θερμοκηπίου και θα αναστρέψουν την πορεία για αύξηση της παγκόσμιας θερμοκρασίας είναι μεγάλη.

## Μετακινήσεις και εκπομπές αερίων του θερμοκηπίου
Σύμφωνα με την Ευρωπαϊκή Οργανισμό Περιβάλλοντος το 27% των εκπομπών αερίων του θερμοκηπίου στις χώρες της Ευρωπαϊκής ένωσης προέρχεται από τις μεταφορές. Από αυτές το 70% περίπου προέρχεται από τα οχήματα που κινούνται σε δρόμους ενώ πάνω από το 40% αφορά τα αυτοκίνητα.

Σε πολλές μεγάλες πόλεις η κίνηση των αυτοκινήτων στο κέντρο τους δημιουργεί μποτιλιαρίσματα, αυξημένες εκπομπές αερίων του θερμοκηπίου ενώ υποβαθμίζει και την ποιότητα ζωής των ανθρώπων, οδηγών και πεζών. Η πιο συνηθισμένη λύση που προσπαθούσαν να δώσουν οι σχεδιαστές πόλεων τα προηγούμενα χρόνια ήταν η κατασκευή νέων δρόμων και η διαπλάτυνση των υπαρχόντων, μαζί με την κατασκευή νέων χώρων στάθμευσης. Αυτές οι λύσεις στην πράξη έδειξαν πως η κίνηση των αυτοκινήτων αυξάνονταν και μετά από λίγο καιρό υπήρχαν πάλι δυσμενείς συνθήκες και μεγαλύτερες εκπομπές αερίων του θερμοκηπίου.

## Σχεδιάζοντας πόλεις χωρίς αυτοκίνητα
Τα τελευταία χρόνια αρκετές πόλεις σε διάφορες χώρες του κόσμου μελετάν διαφορετικούς τρόπους για να αντιμετωπίσουν αυτό το πρόβλημα. Αυτό που θέλουν να πετύχουν είναι να μειώσουν την κίνηση των αυτοκινήτων και να επιστρέψουν τους χώρους που καταλαμβάνουν τα οχήματα στους πεζούς και τους ποδηλάτες. Οι δρόμοι αντί να μεγαλώνουν γίνονται πιο στενοί και οι χώροι στάθμευσης μετατρέπονται σε ελεύθερους χώρους πρασίνου.

[Ομιλία: Πως θα ήταν ένας κόσμος χωρίς οδήγηση](https://www.youtube.com/watch?v=OlLFK8oSNEM&feature=emb_logo "Ομιλία: Πως θα ήταν ένας κόσμος χωρίς οδήγηση")

Αυτό σημαίνει πως η μετακίνηση των ανθρώπων μέσα στην πόλη θα πρέπει να γίνεται με εναλλακτικούς τρόπους. Περπάτημα, ποδήλατο αλλά και μέσα μεταφοράς τα οποία θα τα μοιράζονται οι πολίτες και δεν θα επιβαρύνουν το περιβάλλον. Πολλές πόλεις δοκιμάζουν αυτόνομα ηλεκτρικά οχήματα τα οποία μπορούν να μεταφέρουν μέχρι και 10-15 άτομα. Η πόλη των Τρικάλων είναι μια από αυτές τις πόλεις στις οποίες δοκιμάστηκαν με επιτυχία τέτοια οχήματα.

Σύμφωνα με τις δοκιμές αυτές ένα πολύ σημαντικό σημείο για την επιτυχία αυτών των συστημάτων είναι ο διαμοιρασμός των οχημάτων. Αντί ο καθένας μας να κινείται με το δικό του όχημα, να μπορούμε να κάνουμε εξοικονόμηση ενέργειας αλλάζοντας τη νοοτροπία μας και χρησιμοποιώντας αυτόνομα διαμοιραζόμενα οχήματα.

[Πως τα αυτόνομα οχήματα μπορούν να κάνουν την διαφορά στην κλιματική αλλαγή](https://www.youtube.com/watch?v=KUO5qkm-e3Q&feature=emb_logo "Πως τα αυτόνομα οχήματα μπορούν να κάνουν την διαφορά στην κλιματική αλλαγή")

# Σχεδιασμός
Το κέντρο της πόλης που φανταζόμαστε θα έχει αρκετό χώρο για πεζούς και ποδήλατα ώστε να μετακινούνται άνετα, ενώ ο δρόμος στον οποίο θα κινούνται τα αυτόνομα ηλεκτρικά οχήματα θα είναι περιορισμένος.

Το όχημα μας θα κινείται ακολουθώντας μια μαύρη γραμμή που θα βρίσκεται πάνω στον δρόμο. Για να πετύχουμε την ομαλή του κίνηση θα δημιουργήσουμε τον δικό μας PID Controller.

Για να μπορεί να καταλαβαίνει το όχημα μας σε ποιο σημείο της διαδρομής βρίσκεται θα υπάρχουν μαγνητικές ταινίες τις οποίες θα αντιλαμβάνεται καθώς τις διασχίζει.
![](https://ppf.edu.gr/hackers/wp-content/uploads/2020/01/av-city-1140x808.png)
Προσχέδιο της πόλης που θα κατασκευάσουμε

Στην άκρη του δρόμου και στα σημεία που καταλήγουν οι μαγνητικές ταινίες θα υπάρχουν λάμπες LED οι οποίες θα αλλάζουν χρώμα (από πράσινο σε κόκκινο) όταν το όχημα μας βρίσκεται κοντά τους. Έτσι θα προειδοποιούν πεζούς και ποδηλάτες ότι υπάρχει κίνηση στον δρόμο.

Το όχημα μας θα κινείται με χαμηλή ταχύτητα και θα διαθέτει αισθητήρες αποφυγής εμποδίων (υπέρυθρης ακτινοβολίας) ώστε να αντιλαμβάνεται αν κάποιο αντικείμενο ή άνθρωπος βρίσκεται μπροστά του ώστε να σταματάει την κίνηση του.

Όσοι πεζοί θέλουν να επιβιβαστούν στο όχημα μας θα χρησιμοποιύν ειδική εφαρμογή από το κινητό τους τηλέφωνο, μέσω της οποίας θα το καλούν να σταματήσει σε συγκεκριμένο σημείο, ενώ θα δηλώνουν και τον προορισμό τους. Επειδή ο χώρος της αναπαράστασης μας θα είναι μικρός και δεν μπορούμε να αξιοποιήσουμε τα δεδομένα από το GPS, θα επιλέγουμε την τοποθεσία μέσα από ειδικό χάρτη που θα αναπτύξουμε στο app Inventor. Το όχημα, γνωρίζοντας τις κλήσεις για δρομολόγια θα σταματάει στις κατάλληλες θέσεις (μετρώντας τις μαγνητικές ταινίες που έχει περάσει) για να επιβιβαστούν και να αποβιβαστούν οι επιβάτες. Οι πόρτες του οχήματος θα ανοίγους με κινητήρες servo, ενώ ένας αισθητήρας PIR θα χρησιμοποιηθεί για την ανίχνευση της κίνησης των επιβατών ώστε να ανοίγει και να κλείνει η πόρτα. Η επικοινωνία του οχήματος με την εφαρμογή στο app inventor θα γίνεται μέσω bluetooth, ενώ η επικοινωνία του με το σύστημα φωτισμού θα γίνει μέσω RF Transmitter/Reciever
![](https://ppf.edu.gr/hackers/wp-content/uploads/2020/01/av-1024x530.png)
Αισθητήρες που θα διαθέτει το όχημα

## Λίστα ηλεκτρονικών και προτεινόμενο κόστος
- 1 ESP32 ESP-32S Development Board WiFi+Bluetooth – 14 ευρώ
- 1 Arduino UNO R3 ATmega328P Board + USB Cable – 7,5 ευρώ
- 1 315Mhz RF Transmitter & Reciever Kit for Arduino – 1,5 ευρώ
- 2 Addressable 5050 RGB Led Strip Pixel 5V – 14 ευρώ
- 1 2WD Smart Robot Car Chassis Kit for Arduino – 15 ευρώ
- 1 Deek-Robot Mini 2-Channel Motor Drive Module with L293D – 3 ευρώ
- 2 SG90 TowerPro Micro Servo – 8 ευρώ
- 2 4pin IR Infrared Obstacle Avoidance Sensor Module for Arduino – 5 ευρώ
- 1 Infrared Tracking sensor for Intelligent Vehicle – Black & White Line Detection Sensor for Arduino – 2,5 ευρώ
- 1 PIR Motion Detector Module HC-SR501 – 2 ευρώ
- 1 Linear Magnetic Hall Sensor Module for Arduino – 2,5 ευρώ
- 2 Solderless MB-102 Breadboard 830 Tie Points For Arduino – 9 ευρώ
- 40pcs Male to Female Dupont Wires/Cables for Arduino – 3,5 ευρώ
- 40pcs Male to Male Dupont Wires/Cables for Arduino (20cm) (M/M) – 3,5 ευρώ

**Συνολικό κόστος ηλεκτρονικών: 91 ευρώ**
